Panno młoda, młoda panno 
myślę sobie....... 
że co zechcesz to się stanie: 

Jako, ja nie umiem nic; 
niby na moje zawołanie? 


Na prośbę i na rozkaz twój: 
żeś ty dzisiaj panna młoda 
jak jaśmin jak jagoda..... 


I o cóż się rozchodzi to 
że pan tylo się spodziewa 

 
Ty dzisiaj jesteś szczęśliwą, 
panno młoda - zaproś gości 
tych, którym gdzie złe wciórności 
dopiekają - którym źle - 

I po cóż te z Piekła duchy? 


Niechaj przyjdą na podsłuchy, 
na Wesele, gdzie muzyka..... 

gdzie muzyka..? 





Jak się żenić, to się żenić! 
to tak jak by w uniesieniu.... 

W równe nogi wskoczyć w studnie 

Nie utoniesz, nie utoniesz 

Topi się, kto bierze żonę. 


Niech się stopi, niech się spali 
byle ładnie grajcy grali, 
byle grali na wesele. 

Jak się ta muzyka miele, 
jak na żarnach, hula, dzwończy, 
niech za huka, stuka, puka, 
pląsa, bije, przybasuje, 
piska skrzypiec struną cienką, 
tak podskocznie tak mileńko; 
niech się miele jak młyn wodny 
w noc miesięczną, w czas pogodny 
szumiejąca, niech się snuje, 
a niech w dźwiękach się nie kończy 

choć by usnąć w tańcowaniu 
przy mieleniu, przy hukaniu, 
w zapomnieniu, w zapomnieniu, 
w kołysaniu, w zapomnieniu, 
w kołysaniu, w zapomnieniu, kołysaniu 

światy czarów - czar za światem! - 
jestem wtedy wszystkim bratem 

i wszystko jest dla mnie swatem 
w tym weselu, w tej radości: 
Bóg mi gości pozazdrości.




Wśród drzew schylonych o północy
wśród jasnych widuch złego mroku
coś się przemienia w naszej mocy
ktoś się porusza z naszym krokiem
kiedy tak idziesz w szumnej szacie
a wiatr ją targa i rozwiewa
nie bój się , ty nie idziesz sama
chodzą wraz z tobą wszystkie drzewa
ziemia jak echo minionych dni
grające w borze
a nasze cienie wśród martwych dni
wieszają zorze
dziwnie się srebrzysz aniele mój
w tęczowym piórze
nade mną góry wieżyce miast
nade mną 
błękitne szerokie okna
i jasne smugi od lamp
i twoja postać , jasna postać
taką cię znam
taką cię znam

Miła moja już póżno
chylą się żółte mlecze
w doliny napływa gór cień
cichy odwieczerz 
już póżno , już póżno
miła moja , trudno z miłośc się podnieść
a jeszcze ciężej od złych nowin
gdy patrzą a nas w ciemnym nowiu
chłodniej , chłodniej , boisz się

Nie ma się czego bać
nie ma się czego bać
to tylko księżyc idzie
srebrnych w chusty braci
i tylko cicha trawa
trawa wśród kamieni
wiesz , ludzie , ludzie są dziećmi dużymi
błękitne szerokie okna 
i jasne smugi od lamp
i twoja postać , jasna postać
taką cię znam 
taką cię znam



W przydomowym ogrodzie 
życie prawie nad stan, 
mogłabyś być moja pani. 

Lecz cóż radzić na to mam, 
nakrył ogród dziki łan, 
a myśmy tacy zaplątani. 

Bo w ogrodzie rośnie pnącze, 
w dzikim winie świat się plącze, 
bo w ogrodzie dzikie wino, 
kto je tutaj siał, dziewczyno. 

Bo w ogrodzie rośnie pnącze, 
w dzikim winie świat się plącze, 
bo w ogrodzie dzikie wino,
kto je tutaj siał?

Powiedz, kto mógł zasiać to dzikie wino!
Może to zrobiłaś ty - hej, dziewczyno. 
Po co tu zasiałaś to dzikie wino?
Po co je tu dałaś?

Gdy ona mówi do mnie, że karocą jechać chce, 
i mówi do mnie tak jak do ściany, 
nie o to wcale chodzi, że karocy nie ma nie,
ja jestem tylko cały zaplątany. 

Bo w mym domu rośnie pnącze, 
okno z drzwiami mi się plącze, 
bo w mym domu dzikie wino, 
kto je tutaj siał, dziewczyno?

Bo w mym domu rośnie pnącze, 
okno z drzwiami mi się plącze, 
bo w mym domu dzikie wino, 
kto je tutaj siał?

Powiedz, kto mógł zasiać to dzikie wino!
Może to zrobiłaś ty - hej, dziewczyno. 
Po co tu zasiałaś to dzikie wino?
Po co je tu dałaś?

W zaciętości wpadam w gąszcz i buszując w pnączu, 
zrywam wszystko z drzwi i ze ściany. 
Ona nagle mówi, że wina pragnie, wina chce, 
ja jestem w pustym domu zaplątany. 

Gdzie to wino, dzikie pnącze?
Czemu już nas nie oplącze?
Mógłbym z tobą w winie ginąć 
i osłonę winną zwinąć... x4 

Powiedz, kto zasieje nam dzikie wino, 
może zrobisz dla mnie to - hej, dziewczyno?
Powiedz, kto zasieje nam dzikie wino, 
kto je tutaj da?


Gdy cię nie widzę, nie wzdycham, nie płaczę,
Nie tracę zmysłów, kiedy cię zobaczę;
Jednakże gdy cię długo nie oglądam,
Czegoś mi braknie, kogoś widzieć żądam;
I tęskniąc sobie zadaję pytanie:
Czy to jest przyjaźń? Czy to jest kochanie?

Cierpiałem nieraz, nie myślałem wcale,
Abym przed tobą szedł wylewać żale;
Idąc bez celu, nie pilnując drogi,
Sam nie pojmuję, jak w twe zajdę progi;
I wchodząc sobie powtarzam pytanie:
Co mnie tu wiodło? przyjaźń czy kochanie?

Gdy z oczu znikniesz, nie mogę ni razu
W myśli twojego odnowić obrazu;
Jednakże nieraz czuję mimo chęci,
Że on jest zawsze blisko mej pamięci.
I znowu sobie zadaję pytanie:
Czy to jest przyjaźń? Czy to jest kochanie?

Dla twego zdrowia życia bym nie skąpił,
Po twą spokojność do piekieł bym zstąpił;
Choć śmiałej żądzy nie ma w sercu mojem,
Bym był dla ciebie zdrowiem i pokojem.
I znowu sobie zadaję pytanie:
Czy to jest przyjaźń? Czy to jest kochanie?


Kiedy położysz rękę na me dłonie,
Luba mię jakaś spokojność owionie,
Zda się, że lekkim snem zakończę życie;
Lecz mnie przebudza żywsze serca bicie,
Które mi głośno zadaje pytanie:
Czy to jest przyjaźń? czyli też kochanie?

Kiedym dla ciebie tę piosenkę składał,
Wieszczy duch mymi ustami nie władał;
Pełen zdziwienia, sam się nie postrzegłem,
Skąd wziąłem myśli, jak na rymy wbiegłem;
I zapisałem na końcu pytanie:
Co mię natchnęło? przyjaźń czy kochanie?




Niestały stary! 
Sterałeś wiary 
w wojnie namiętnej 
ze wszystkim! 
z niczym .... 

A jak za młodu, 
cel jest najdalszy, 
skrajnie stronniczy.... 
bliski. 

Kogo ty we mnie 
wszystkimi dziennie 
nocami straszysz? 

Steruj krwią swoją 
do Oceanu 
Spokoju. 

Niech będzie zgoda 
ognia i lodu: 
płomiennie 
obojętna.



Senność gęsta jak śnieg i krążąca jak śnieg
Zasypuje śnieżnemi płatkami sennemi

Bezprzyczynny mój dzień, bezsensowny mój wiek
I te ślady bezładnych moich kroków po ziemi.

Jeśli chcę mogę wstać, jeśli chcę mogę spać
Siąść przy oknie z gazetą z zeszłego tygodnia.

Albo iść w senność dnia, wtedy inny nie ja
Siedząc w oknie zobaczy dalekiego przechodnia.

Czy to dobrze, czy źle: tak usypiać we mgle?
Szeptać wieści pośnieżne, podzwonne, spóźnione?

Czy to dobrze, czy źle: snuć się cieniem na tle
Kołującej śnieżycy i epoki przyćmionej?



Będziesz zbierać kwiaty,
Będziesz się uśmiechać, 
Będziesz liczyć gwiazdy, 
Będziesz na mnie czekać, 

I ty właśnie ty będziesz moją damą!
I ty tylko ty będziesz moją panią!

Będą ci grały skrzypce lipowe,
Będą śpiewały jarzębinowe, 
Drzewa, liście, ptaki wszystkie... 

Będę z tobą tańczyć, 
Bajki opowiadać, 
Słońce z pomarańczy, 
W twoje dłonie składać! 

I ty właśnie ty będziesz moją damą! 
I ty tylko ty będziesz moją panią!

Będą ci grały nocą sierpniową,
Wiatry strojone barwą i słońcem, 
Będą śpiewały, śpiewały bez końca! 

Będziesz miała imię, 
Jak wiosenna róża, 
Będziesz miała miłość, 
Jak jesienna burza!

I ty właśnie ty będziesz moją damą!
I ty tylko ty będziesz moją panią!
 

Było kiedyś w pewnym mieście wielkie poruszenie
wystawiano niesłychanie piękne przedstawienie
wszyscy dobrze się bawili , chociaż był wyjątek.

Młoda pani w pierwszym rzędzie wszystko miała za nic
nawet to że śpiewak śpiewał tylko dla tej pani
i choć rozum tracił dla niej, śmiała się, klaskała

W drugim akcie śpiewak śpiewał znacznie już rozważniej
młoda pani była jednak ciągle niepoważna
aż do chwili, kiedy nagle , nagle wśród pokazu
padły słowa :

Nie dokazuj , miła nie dokazuj 
przecież nie jest z ciebie znowu taki cud
nie od razu , miła nie od razu
nie od razu stopisz serca mego lód

Innym razem zaproszony byłem na wernisaż
na wystawy późną nocą w głębokich piwnicach
czy to były płótna mistrza Jana czy Kantena
nie pamiętam tego.

Były tam obrazy wielkie , płótna kolorowe
z nieskromnymi kobietami szkice nastrojowe
całe szczęście , że natura martwą jednak były

Nie dokazuj , miła nie dokazuj .....

Była także inna chwila , której nie zapomnę
Był raz wieczór rozmarzony i nadzieje płonne
przez dziewczynę z końca sali podobną do róży
której taniec w sercu moim święty spokój zburzył

Wtedy zdarzył się niezwykły, przedziwny wypadek
sam już nie wiem jak to było
trudno opowiadać
jedno tylko dziś pamiętam
jak jej zaśpiewałem:

"Usta milczą , dusza śpiewa
usta milczą , świat rozbrzmiewa "

lecz dziewczyna nie słyszała 
tańcem już zajęta
w tańcu komuś zaśpiewała to co tak pamiętam 

"Nie dokazuj ,miły nie dokazuj 
przecież nie jest z ciebie znowu taki cud
nie od razu, miły nie od razu
stopisz serca mego lód"

Nie dokazuj ,miła nie dokazuj
przecież nie jest z ciebie znowu taki cud
nie od razu , miła nie od razu
nie od razu stopisz serca mego lód !

Za smutek mój, a pani wdzięk 
ofiarowałem pani pęk czerwonych melancholii. 
I lekkomyślnie dałem słowo, 
że kwiat kwitnie księżycowo, a liście mrą srebrzyście. 
Pani zdziwiona mówi: "Cóż, to przecież bukiet zwykłych róż." 
Tak, rzeczywiście. Więc cóż Ci dam? 
Dam Ci serce szczerozłote. 
Dam konika cukrowego. 
Weź to serce, wyjdź na drogę. 
I nie pytaj się "Dlaczego?" 
Weź to serce, wyjdź na drogę. 
I nie pytaj sie "Dlaczego?" 
Stara baba za straganem wyrzuciła wielki kosz. 
Popatrz jak na złota drogę 
twój cukrowy konik skoczył. 
Popatrz jak na złotą drogę 
twój cukrowy konik skoczył. 
Za smutek mój, a pani wdzięk 
ofiarowałem pani pęk czerwonych melancholii
A pani? Cóż, nie chce tych róż. 
Że takie brzydkie, że czerwone i że z kolcami 
Więc cóż Ci dam? 
Dam pierścionek z koralikiem. 
Ten niebieski jak twe oczy. 
Popatrz jak na złotą drogę 
twój cukrowy konik skoczył. 
Popatrz jak na złotą drogę 
twój cukrowy konik skoczył. 
Dam Ci serce szczerozłote. 
Dam konika cukrowego 
Weź to serce, wyjdź na drogę. 
I nie pytaj sie "Dlaczego?" 
Weź to serce, wyjdź na drogę. 
I nie pytaj sie "Dlaczego?"





Kto pierwszy szedł przed siebie? 
Kto pierwszy cel wyznaczy ? 
Kto pierwszy w nas rozpoznał ? 
Kto wrogów? Kto przyjaciół 
Kto pierwszy sławę wszelką i włości swe miał za nic? 
A kto nie umiał zasnąć nim nie wymyślił granic? 

Kto pierwszy w noc bezsenną wymyślił wielką armię? 
Kto został bohaterem ? Kto żył i umarł marnie? 
Kto pierwszy został panem? Kto pierwszy został sługą? 
Kto musiał wstawać wcześnie, a kto mógł spać za długo? 

Zapatrzeni w tańcu , zapatrzeni w siebie 
Zapatrzeni w słońcu , zapatrzeni w niebie
Wciąż niepewni siebie, siebie niewiadomi
Pytać wciąż będziemy , pytać po kryjomu 

Kto pierwszy szedł... 

Kto pierwszy był fakirem? 
Kto pierwszy astrologiem? 
Kto pierwszy został królem? 
A kto chciał zostać bogiem? 
Kto z gwiazdozbioru Vega patrząc na ziemię zgadnie 
Kto pierwszy był człowiekiem? 
Kto będzie nim ostatni? 

Zapatrzeni w tańcu...