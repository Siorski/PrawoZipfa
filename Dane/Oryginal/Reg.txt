2 
 
Załącznik do uchwały nr 12/12 Senatu UG z dnia 29 marca 2012 r. 
 
REGULAMIN STUDIÓW UNIWERSYTETU GDAŃSKIEGO 
 
Rozdział 1. 
Przepisy ogólne 
 
§ 1. 
1. Regulamin Studiów Uniwersytetu Gdańskiego, zwany dalej Regulaminem określa organizację i tok 
studiów stacjonarnych i niestacjonarnych, pierwszego stopnia, drugiego stopnia oraz jednolitych 
studiów magisterskich, prowadzonych przez Uniwersytet Gdański, oraz związane z nimi prawa i 
obowiązki studentów. 
2. Regulamin nie narusza przepisów Ustawy oraz aktów wykonawczych do Ustawy, a także przepisów 
Statutu UG, w szczególności w sprawach związanych z tokiem studiów. 
3. Przebieg studiów dokumentuje się w indeksie, chyba że na podstawie zarządzenia dziekana 
odstąpiono od takiej formy dokumentowania na rzecz dokumentowania w formie elektronicznej. 
Przepisy § 12 ust. 2, § 13 ust. 1, § 15 ust. 1, § 28 ust. 1, ust. 4 i ust. 6, § 29 ust. 3, § 44 ust. 2 pkt 2 oraz 
§ 48 pkt 3 stosuje się odpowiednio do przyjętej formy dokumentowania. W przypadku przyjęcia 
elektronicznej formy dokumentowania przebiegu studiów, przepisu § 44 ust. 3 pkt 2 nie stosuje się. 
 
§ 2. 
Ilekroć w Regulaminie jest mowa o: 
1) egzaminie, należy przez to rozumieć również zaliczenie kończące przedmiot, który nie kończy 
się egzaminem; 
2) kierowniku katedry, należy przez to rozumieć również dyrektora instytutu, kierownika zakładu 
(pracowni) lub dyrektora studium; 
3) Rektorze, należy przez to rozumieć Rektora Uniwersytetu Gdańskiego; 
4) Senacie, należy przez to rozumieć Senat Uniwersytetu Gdańskiego; 
5) UG, należy przez to rozumieć Uniwersytet Gdański; 
6) Ustawie, należy przez to rozumieć ustawę z dnia 27 lipca 2005 r. – Prawo o szkolnictwie 
wyższym (Dz. U. Nr 164, poz. 1365 z późn. zm.); 
7) wydziale, należy przez to rozumieć również jednostkę międzywydziałową i pozawydziałową 
prowadzącą kierunek studiów. 
 
§ 3. 
Organem właściwym w sprawach toku studiów nieuregulowanych przepisami Regulaminu i 
niezastrzeżonych na rzecz innych organów jest dziekan. 
 
§ 4. 
1. Student ma prawo do zdobywania wiedzy, rozwijania własnych zainteresowań naukowych oraz 
przygotowania się do wykonywania pracy zawodowej, w szacunku dla prawdy i sumienności oraz w 
atmosferze wzajemnej życzliwości. 
2. Student ma prawo do konsultacji u nauczyciela akademickiego. 
3. W terminie 14 dni od dnia ogłoszenia wyników pisemnego zaliczenia lub egzaminu student ma 
prawo wglądu do swojej pracy. 3 
 
4. Dziekan jest upoważniony do takiego stosowania Regulaminu, aby bez naruszania jego zasad 
umożliwić osobie niepełnosprawnej wypełnianie obowiązków studenckich, stosownie do jej 
sprawności psychofizycznych. 
5. Student ma obowiązek niezwłocznego powiadomienia dziekana o zmianie imienia, nazwiska, stanu 
cywilnego, adresu i innych danych osobowych, gromadzonych w dokumentacji przebiegu studiów. 
6. Student, który swoim zachowaniem utrudnia prowadzenie zajęć lub uczestnictwo w nich może być 
usunięty z tych zajęć. W takim przypadku, nieobecność studenta jest uznana za nieusprawiedliwioną. 
 
§ 5. 
1. Jeżeli kierunek studiów nie jest prowadzony przez wydział, to kompetencje dziekana, o których 
mowa w Regulaminie powierza się dyrektorowi jednostki międzywydziałowej lub pozawydziałowej 
prowadzącej kształcenie, zaś funkcje rady wydziału obejmuje stosowna rada. 
2. Senat wskazuje jednostkę organizacyjną prowadzącą dane studia międzyobszarowe, 
międzyuczelniane oraz międzywydziałowe. 
 
§ 6. 
1. Plany studiów i programy kształcenia ustala się i podaje do wiadomości studentów w Portalu 
Studenta UG lub w sposób zwyczajowo przyjęty w danej jednostce organizacyjnej, przed 
rozpoczęciem roku akademickiego. 
2. Jeżeli na kierunku studiów jest kilka specjalności, student dokonuje wyboru jednej z nich, w 
terminie określonym przez dziekana. Zasady wyboru specjalności określa dziekan. 
3. Dziekan może powołać opiekunów kierunków, specjalności, lat studiów oraz grup studenckich. 
 
Rozdział 2. 
Czas trwania oraz organizacja roku akademickiego 
 
§ 7. 
1. Rok akademicki rozpoczyna się w dniu 1 października i trwa do dnia 30 września następnego roku 
kalendarzowego. 
2. Podział roku akademickiego ustala Rektor nie później niż 3 miesiące przed rozpoczęciem roku 
akademickiego i podaje do wiadomości studentów na stronie internetowej UG lub w sposób 
zwyczajowo przyjęty. 
3. Szczegółową organizację roku akademickiego dla wszystkich form i kierunków studiów 
prowadzonych przez wydział określa dziekan, po zasięgnięciu opinii właściwego wydziałowego 
organu samorządu studenckiego, przy zachowaniu zasad ustalonych przez Rektora. 
4. Plan zajęć dla studiów prowadzonych przez wydział określa dziekan i podaje do wiadomości 
studentów na stronie internetowej wydziału lub w sposób zwyczajowo przyjęty, nie później niż 7 dni 
przed rozpoczęciem semestru. Zmiany w planie zajęć mogą być dokonywane wyłącznie za zgodą 
dziekana. 
 
§ 8. 
1. Rektor może ogłaszać dni rektorskie w sposób zwyczajowo przyjęty. 
2. Dziekan może ogłaszać godziny dziekańskie wolne od zajęć dydaktycznych w sposób zwyczajowo 
przyjęty. 
 
 
 4 
 
Rozdział 3. 
Warunki i tryb odbywania zajęć dydaktycznych oraz sposób i tryb odbywania studenckich 
praktyk zawodowych 
 
§ 9. 
1. Zajęcia dydaktyczne, inne niż wykłady mogą być prowadzone w formie otwartej po uzyskaniu 
zgody dziekana i prowadzącego zajęcia. 
2. Dziekan określa terminy i tryb zapisów na zajęcia do wyboru prowadzone w danym okresie 
rozliczeniowym. 
3. Zakres i warunki prowadzenia w języku obcym zajęć oraz sprawdzianów wiedzy lub umiejętności 
określa rada wydziału. 
 
§ 10. 
1. Uprawnionymi do prowadzenia wykładów są nauczyciele akademiccy posiadający tytuł naukowy 
profesora lub stopień naukowy doktora habilitowanego. 
2. Rada wydziału może upoważnić nauczyciela akademickiego posiadającego stopień naukowy 
doktora do prowadzenia wykładów i seminariów, z zachowaniem zasady, że większość tych zajęć 
prowadzą osoby posiadające tytuł naukowy profesora lub stopień naukowy doktora habilitowanego. 
Upoważnienie dotyczy danego roku akademickiego i jest udzielane przed jego rozpoczęciem. 
3. W szczególnie uzasadnionych przypadkach, dziekan może upoważnić na czas określony, jednak nie 
dłuższy niż do końca bieżącego roku akademickiego, innego nauczyciela akademickiego lub 
specjalistę praktyka do prowadzenia wykładów. Przepis ust. 1 stosuje się odpowiednio. 
 
§ 11. 
1. Student jest zobowiązany do uczestnictwa w zajęciach, które rada wydziału określiła w planie 
studiów jako obowiązkowe. 
2. Nieobecność na zajęciach, o których mowa w ust. 1 może być usprawiedliwiona zaświadczeniem 
lekarskim o czasowej niezdolności do uczestnictwa w zajęciach bądź poprzez wykazanie innych 
ważnych przyczyn uniemożliwiających uczestnictwo w zajęciach, które uzasadniałyby 
usprawiedliwienie nieobecności. 
3. Nieobecność usprawiedliwia prowadzący zajęcia. Usprawiedliwienie nieobecności powinno 
nastąpić niezwłocznie po ustąpieniu przyczyny nieobecności. W przypadku wątpliwości lub 
niedostatecznej dokumentacji, o usprawiedliwieniu nieobecności decyduje dziekan. 
4. Student jest zobowiązany do uzupełnienia spowodowanych nieobecnością braków w wiedzy i 
umiejętnościach w terminie oraz w sposób określony przez prowadzącego zajęcia. 
 
§ 12. 
1. Okresem rozliczeniowym, zgodnie z uchwałą rady wydziału, jest semestr lub rok akademicki. 
2. Student, który spełnił wymogi przewidziane w planie studiów dla danego okresu rozliczeniowego 
(uzyskał wymagane zaliczenia, złożył z oceną pozytywną wymagane egzaminy, uzyskał wymaganą 
liczbę punktów ECTS), uzyskuje zaliczenie tego okresu, potwierdzone przez dziekana w indeksie i 
karcie okresowych osiągnięć studenta. Podstawą uczestnictwa w zajęciach następnego okresu 
rozliczeniowego jest wpis na ten okres rozliczeniowy, dokonywany przez dziekana w indeksie i karcie 
okresowych osiągnięć. 
3. Terminy składania egzaminów określa dziekan, po zasięgnięciu opinii przeprowadzających 
egzaminy, z uwzględnieniem przepisu § 7. 
4. Na danym roku studiów, w jednym dniu przeprowadza się tylko jeden egzamin. Dziekan w 
porozumieniu z właściwym wydziałowym organem samorządu studenckiego może ustalić większą 
liczbę egzaminów przeprowadzanych w jednym dniu. 5 
 
5. Dziekan, na wniosek właściwego wydziałowego organu samorządu studenckiego lub z własnej 
inicjatywy, może przenieść – w ramach roku akademickiego, pomiędzy semestrami – niektóre 
egzaminy, uwzględniając limity punktów ECTS odpowiadające efektom kształcenia w danym okresie 
rozliczeniowym. 
 
§ 13. 
1. Do każdego zaliczenia i egzaminu student jest zobowiązany przedłożyć indeks i kartę okresowych 
osiągnięć, jeżeli taka karta jest wydawana studentowi. Ocena uzyskana z zaliczenia i egzaminu, 
zgodna ze skalą ocen określoną w przepisie § 23 ust. 1, jest wpisywana do indeksu i protokołu 
zaliczenia przedmiotu przez uprawnioną do tego osobę. Wpis, potwierdzony własnoręcznym 
podpisem, obejmuje ocenę i datę jej wystawienia. Do przedmiotów, o których mowa w przepisie § 9 
ust. 2 powyższe zasady wpisu stosuje się odpowiednio. 
2. W przypadku, gdy zajęcia kończą się zaliczeniem, studentowi, który otrzymał ocenę niedostateczną 
przysługuje odwołanie albo wniosek o komisyjne zaliczenie zajęć do kierownika katedry w terminie 7 
dni od dnia ogłoszenia wyników. 
3. Kierownik katedry w terminie 7 dni od dnia złożenia odwołania albo wniosku o komisyjne 
zaliczenie zajęć: 
1) uwzględniając odwołanie, udziela zaliczenia zajęć albo wyznacza dodatkowy termin do ich 
zaliczenia; 
2) uwzględniając wniosek o komisyjne zaliczenie zajęć, wyznacza termin tego zaliczenia oraz 
skład komisji; 
3) nie uwzględnia odwołania albo wniosku o komisyjne zaliczenie zajęć. 
4. W przypadku, gdy prowadzącym zajęcia, o których mowa w ust. 2 jest kierownik katedry, 
właściwym w sprawie przyjęcia i rozstrzygnięcia odwołania albo wniosku jest dziekan. 
5. W przypadku, gdy przedmiot kończy się egzaminem, warunkiem dopuszczenia do egzaminu jest 
uprzednie zaliczenie obowiązkowych zajęć z tego przedmiotu, jeżeli plan studiów przewiduje takie 
zajęcia. 
6. Student ma prawo do składania jednego egzaminu poprawkowego z każdego przedmiotu, z którego 
uzyskał ocenę niedostateczną w podstawowym terminie egzaminu albo utracił taki termin. Student 
traci termin w przypadkach: niedopuszczenia do egzaminu z przyczyny określonej w przepisach ust. 5 
w związku z ust. 2, albo nieusprawiedliwionej nieobecności na egzaminie. 
7. Student, który nie przystąpił do egzaminu w ustalonym terminie, jest zobowiązany do 
przedstawienia egzaminatorowi usprawiedliwienia nieobecności w terminie 7 dni od dnia ustania jej 
przyczyn. Przepis § 11 ust. 2 stosuje się odpowiednio. Egzaminator, uwzględniając usprawiedliwienie, 
wyznacza dodatkowy termin egzaminu. W przypadku nieuwzględnienia usprawiedliwienia, 
studentowi przysługuje odwołanie do dziekana w terminie 7 dni od dnia rozstrzygnięcia podjętego 
przez egzaminatora. 
8. Student, który spełnia warunki dopuszczenia do egzaminu, może za zgodą dziekana i egzaminatora, 
złożyć egzamin w innym terminie, także przed rozpoczęciem sesji egzaminacyjnej, jednak nie później 
niż przed jej zakończeniem. 
9. W szczególnie uzasadnionych przypadkach, student może, za zgodą dziekana, złożyć egzamin po 
zakończeniu sesji egzaminacyjnej, jednak nie później niż w ciągu 1 miesiąca od dnia jej zakończenia. 
Składanie egzaminu w tym trybie nie zwalnia studenta od uczestnictwa w zajęciach następnego 
semestru. 
 
§ 14. 
1. W szczególnie uzasadnionych przypadkach, właściwy kierownik katedry może zwolnić studenta z 
udziału w części zajęć z danego przedmiotu, jeżeli student udokumentuje osiągnięcie wymaganych 
efektów kształcenia. 6 
 
2. W szczególnie uzasadnionych przypadkach, prowadzący zajęcia, w porozumieniu z dziekanem i 
kierownikiem katedry, może dokonać zaliczenia zajęć wchodzących w skład przedmiotu, 
prowadzonych przez innego nauczyciela akademickiego. 
 
§ 15. 
1. Brak wpisu w indeksie, protokole zaliczenia przedmiotu i karcie okresowych osiągnięć studenta 
świadczy o braku zaliczenia danych zajęć, chyba że wpis nie został dokonany z przyczyn niezależnych 
od studenta. 
2. Student ma obowiązek po każdym roku studiów, najpóźniej do dnia 30 września, rozliczyć się z 
Biblioteką UG i uzyskać potwierdzenie rozliczenia. 
3. Zaliczenie okresu rozliczeniowego, z wyłączeniem studenckich praktyk zawodowych, następuje do 
dnia zakończenia tego okresu, bez względu na liczbę wykorzystanych terminów egzaminacyjnych. 
 
§ 16. 
1. Sposób oraz tryb odbywania i zaliczania studenckich praktyk zawodowych, wynikających z planów 
studiów i programów kształcenia, określa rada wydziału, z uwzględnieniem przepisów 
obowiązujących w UG. 
2. Rektor na wniosek dziekana powołuje opiekuna i kierownika praktyk. 
3. Dziekan sprawuje nadzór nad realizacją studenckich praktyk zawodowych. 
4. Dziekan w porozumieniu z radą wydziału określa zakres oraz formy pracy opiekuna i kierownika 
praktyk, a także nadzoruje i ocenia ich działalność. 
 
§ 17. 
1. W zajęciach przewidzianych tokiem studiów mogą uczestniczyć uczniowie wybitnie uzdolnieni w 
zakresie kierunku zgodnego z ich uzdolnieniami. 
2. Warunkiem uczestnictwa w zajęciach osób, o których mowa w ust. 1, jest zawarcie porozumienia 
pomiędzy Rektorem a dyrektorem właściwej szkoły, po zasięgnięciu opinii właściwego dziekana. W 
porozumieniu określa się w szczególności rodzaje zajęć, w których będą uczestniczyć uczniowie oraz 
sposób dokumentowania ich osiągnięć, a także tryb i warunki wykorzystania tych osiągnięć. 
3. Do osób, o których mowa w ust. 1, przepisy Regulaminu stosuje się odpowiednio. 
 
§ 18. 
1. W szczególnie uzasadnionych przypadkach, dziekan – z własnej inicjatywy lub na wniosek studenta 
złożony w terminie 7 dni od dnia ogłoszenia wyników niezdanego egzaminu – może wyrazić zgodę na 
składanie egzaminu komisyjnego. 
2. Dziekan, w przypadku wyrażenia zgody na składanie egzaminu komisyjnego, wyznacza jego 
termin, formę (ustną lub pisemną) oraz skład komisji egzaminacyjnej. 
3. Egzamin komisyjny odbywa się w ciągu 7 dni od dnia wyrażenia zgody przez dziekana. 
4. W skład komisji przeprowadzającej egzamin komisyjny wchodzą: dziekan lub upoważniony przez 
niego nauczyciel akademicki posiadający tytuł naukowy profesora lub stopień naukowy doktora 
habilitowanego jako przewodniczący, dotychczasowy egzaminator oraz drugi specjalista z tej samej 
albo pokrewnej dyscypliny naukowej, posiadający co najmniej stopień naukowy doktora. W 
charakterze obserwatora, na wniosek dziekana lub studenta, w egzaminie może uczestniczyć 
przedstawiciel samorządu studenckiego. 
5. Ocena uzyskana z egzaminu komisyjnego zastępuje ocenę zakwestionowaną. 
6. Z przebiegu egzaminu komisyjnego sporządza się protokół podpisany przez członków komisji i 
obserwatora. 
 7 
 
§ 19. 
1. W stosunku do studenta, który nie zaliczył okresu rozliczeniowego, dziekan może orzec o: 
1) powtarzaniu przedmiotu objętego warunkowym zezwoleniem na studiowanie w następnym 
okresie rozliczeniowym, albo 
2) powtarzaniu okresu rozliczeniowego, albo 
3) skreśleniu z listy studentów. 
W przypadkach określonych w pkt. 1–2, dziekan orzeka na wniosek studenta. 
2. Powtarzanie pierwszego okresu rozliczeniowego nie jest dopuszczalne. 
 
§ 20. 
1. Warunkowego zezwolenia na studiowanie w następnym okresie rozliczeniowym udziela dziekan na 
wniosek studenta, w przypadku, gdy student nie zaliczył poprzedniego okresu rozliczeniowego. W 
zezwoleniu dziekan wskazuje przedmioty, które student jest zobowiązany zaliczyć w terminie, na 
który udzielono warunkowego zezwolenia. Zezwolenie dziekana jest podstawą wpisu studenta na 
następny okres rozliczeniowy. 
2. Liczba niezaliczonych przedmiotów, z powodu których student może ubiegać się o warunkowe 
zezwolenie na studiowanie w następnym okresie rozliczeniowym, nie może przekroczyć trzech 
przedmiotów w roku akademickim, w tym dwóch w semestrze. 
3. Rada wydziału może zwiększyć limit, o którym mowa w ust. 2. 
4. Warunkowe zezwolenie na studiowanie w następnym okresie rozliczeniowym dotyczy studentów, 
którzy nie zaliczyli drugiego lub następnych okresów rozliczeniowych. Rada wydziału może podjąć 
uchwałę o udzielaniu warunkowego zezwolenia także studentom, którzy nie zaliczyli pierwszego 
okresu rozliczeniowego. 
5. Student ma prawo do składania egzaminu z przedmiotu objętego warunkowym zezwoleniem w 
dwóch terminach. Student powtarzający okres rozliczeniowy nie ma prawa do warunkowego 
zezwolenia na studiowanie w następnym okresie rozliczeniowym. 
6. W przypadku niezdania przez studenta, w terminie, o którym mowa w ust. 1, egzaminów z 
przedmiotów wskazanych w warunkowym zezwoleniu, stosuje się przepis § 19, z wyłączeniem ust. 1 
pkt 1. 
 
§ 21. 
1. Student może uzyskać tylko raz zgodę dziekana na powtarzanie tego samego okresu 
rozliczeniowego, chyba że przyczyną kolejnego niezaliczenia okresu rozliczeniowego była 
długotrwała choroba lub inny wypadek losowy. 
2. Student, który po raz pierwszy powtarza dany okres rozliczeniowy, jest zwolniony z uczestnictwa w 
zajęciach, uzyskiwania zaliczeń i składania egzaminów z uprzednio zaliczonych przedmiotów. 
Właściwy kierownik katedry w porozumieniu z prowadzącym zajęcia może zwolnić studenta 
powtarzającego po raz kolejny dany okres rozliczeniowy z obowiązku uczestnictwa w zajęciach z 
uprzednio zaliczonych przedmiotów, z zachowaniem obowiązku uzyskania zaliczenia lub składania 
egzaminu. 
 
§ 22. 
1. Student, za zgodą dziekana podjętą w porozumieniu z prowadzącymi zajęcia, może uczestniczyć w 
zajęciach, uzyskiwać zaliczenia i składać egzaminy z przedmiotów ujętych w planie studiów w 
kolejnych okresach rozliczeniowych (studiowanie awansem). 
2. Student ma obowiązek zaliczenia, w realizowanych okresach rozliczeniowych, przedmiotów 
studiowanych awansem. 
 
 8 
 
Rozdział 4. 
Stosowane skale ocen i metody wyrażania osiągnięć studenta zgodnie z Europejskim Systemem 
Transferu i Akumulacji Punktów (ECTS) oraz przenoszenie i uznawanie zajęć zaliczonych przez 
studenta 
 
§ 23. 
1. Osiągnięcia studenta, w tym wyniki zaliczeń i egzaminów wyraża się w ocenach według 
następującej skali. 
Oceny Wartości 
cyfrowe 
Procent wiedzy, umiejętności 
i kompetencji społecznych 
wymaganych dla danej oceny* 
bardzo dobry 5,0 91 i więcej 
dobry plus 4,5 81 – 90 
dobry 4,0 71 – 80 
dostateczny plus 3,5 61 – 70 
dostateczny 3,0 51 – 60 
niedostateczny 2,0 50 i mniej 
* Wartości procentowe są zaokrąglane do liczb całkowitych, zgodnie z powszechnie obowiązującymi zasadami zaokrąglania. 
2. Programy kształcenia uchwalane przez radę wydziału mogą określać inne niż wymienione w ust. 1 
sposoby wyrażania osiągnięć studenta. 
3. Średnia ocen przedstawiająca osiągnięcia studenta w okresie studiów jest średnią arytmetyczną 
ocen pozytywnych i negatywnych uzyskanych z egzaminów we wszystkich terminach. Średnia jest 
ustalana z dokładnością do dwóch miejsc po przecinku. Przepisu § 2 pkt 1 nie stosuje się. 
4. Rada wydziału może określić zajęcia warunkujące dopuszczenie do egzaminu lub przedmioty 
niekończące się egzaminami, z których oceny będą uwzględniane przy obliczaniu średniej ocen. 
 
§ 24. 
Wszystkim zajęciom, w tym studenckim praktykom zawodowym, przewidzianym w programach 
kształcenia przydziela się określoną liczbę punktów ECTS, zgodnie z Wewnętrznym Systemem 
Zapewniania Jakości Kształcenia w UG. Przydział punktów zatwierdza rada wydziału w planie 
studiów. 
 
§ 25. 
1. Dziekan może uznać zaliczone już zajęcia oraz uzyskane i udokumentowane efekty kształcenia i 
punkty ECTS w szczególności w przypadkach: 
1) powtarzania przedmiotu; 
2) wznowienia studiów; 
3) udziału w programie wymiany studenckiej; 
4) zaliczenia przedmiotu na innym kierunku bądź w innej uczelni, bądź poprzez walidację 
osiągnięć. 
2. Dziekan przy uznawaniu zajęć za zaliczone, kieruje się zbieżnością efektów kształcenia, w tym 
zwłaszcza liczbą przydzielonych do przedmiotów punktów ECTS, brakiem różnic w treściach 
programowych, formą i wymiarem zajęć oraz formą ich zaliczania. 
3. Jeżeli różnice w planach studiów i programach kształcenia uniemożliwiają uznanie zajęć za 
zaliczone, dziekan wskazuje zajęcia, których zaliczenie umożliwi wpis na następny okres 
rozliczeniowy. 
4. Przeniesienie zajęć zaliczonych z danego przedmiotu obejmuje wszystkie zajęcia zaliczone przez 
studenta. 9 
 
5. Ocen, które zostały przeniesione, nie wlicza się po raz drugi do średniej ocen obliczanej według 
przepisu § 23. 
6. Rada wydziału może określić dodatkowe zasady uznawania zajęć za zaliczone. 
 
§ 26. 
1. Wyniki egzaminów lub zaliczeń ogłasza się w Portalu Studenta UG. 
2. Prowadzący zajęcia, w porozumieniu ze studentami, może określić inne sposoby informowania 
studentów o uzyskanych wynikach egzaminów i zaliczeń. 
 
Rozdział 5. 
Prace i egzaminy dyplomowe 
 
§ 27. 
1. Warunkami dopuszczenia do egzaminu dyplomowego są: 
1) wypełnienie wszystkich obowiązków przewidzianych planem studiów i programem 
kształcenia, w tym uzyskanie wymaganej w toku studiów liczby punktów ECTS; 
2) w przypadku, gdy program kształcenia przewiduje przygotowanie pracy dyplomowej 
(magisterskiej lub licencjackiej): 
a) złożenie jej we właściwym dziekanacie, 
b) uzyskanie pozytywnej oceny pracy dyplomowej; 
3) złożenie wszystkich wymaganych dokumentów. 
2. Jeśli plan studiów i program kształcenia na kierunku to przewiduje, studenci przygotowują prace 
dyplomowe i po ich złożeniu zdają egzaminy dyplomowe. Praca dyplomowa i egzamin dyplomowy są 
traktowane jako część planu ostatniego okresu rozliczeniowego studiów. Rada wydziału może określić 
inne formy zakończenia studiów pierwszego stopnia. 
3. W przypadku, gdy egzamin dyplomowy odbywa się po zakończeniu podstawowej sesji 
egzaminacyjnej, kończącej studia w ramach kierunku studiów, student zachowuje prawa studenta do 
dnia egzaminu dyplomowego, z wyjątkiem prawa do korzystania z pomocy materialnej, określonego 
odrębnymi przepisami. 
4. Student przygotowuje pracę magisterską pod kierunkiem nauczyciela akademickiego posiadającego 
tytuł naukowy profesora lub stopień naukowy doktora habilitowanego, zaś pracę licencjacką pod 
kierunkiem osoby posiadającej co najmniej stopień naukowy doktora. Promotorów studentów 
przygotowujących prace dyplomowe zatwierdza dziekan. 
5. W szczególnie uzasadnionych przypadkach, rada wydziału może wyznaczyć na promotora studenta 
przygotowującego pracę magisterską osobę posiadającą stopień naukowy doktora. 
6. Dziekan może dokonać zmiany promotora studenta przygotowującego pracę dyplomową. 
7. Za zgodą właściwego dziekana, student może przygotować pracę dyplomową także pod kierunkiem 
osoby posiadającej tytuł naukowy profesora lub stopień naukowy doktora habilitowanego bądź 
doktora, z innego wydziału albo spoza UG. Przepis ust. 5 stosuje się odpowiednio. 
8. Za pracę dyplomową może być uznana praca powstała w ramach studenckiego ruchu naukowego. 
9. Za zgodą dziekana, praca dyplomowa może być rezultatem pracy zespołu studentów, jeżeli 
indywidualny wkład studenta w przygotowanie danej pracy jest możliwy do ustalenia. 
10. W przypadku długotrwałej nieobecności promotora, która mogłaby spowodować niezłożenie pracy 
przez studenta w terminie określonym przepisami § 28, dziekan w porozumieniu ze studentem 
wyznacza osobę, która przejmuje obowiązki promotora. 
 
 10 
 
§ 28. 
1. Student składa pracę dyplomową i indeks we właściwym dziekanacie do końca podstawowej sesji 
egzaminacyjnej kończącej studia. 
2. Praca dyplomowa podlega ocenie promotora oraz przynajmniej jednego recenzenta, wyznaczanego 
przez dziekana spośród osób posiadających co najmniej stopień naukowy doktora. W przypadku, gdy 
promotor posiada stopień naukowy doktora, recenzent powinien posiadać tytuł naukowy profesora lub 
stopień naukowy doktora habilitowanego. 
3. Promotor i recenzent składają w dziekanacie pisemną ocenę pracy, w terminie określonym przez 
dziekana. 
4. Dziekan, na wniosek promotora lub studenta, może przedłużyć do 3 miesięcy termin złożenia pracy 
dyplomowej i indeksu w przypadkach: 
1) długotrwałej choroby studenta, potwierdzonej zaświadczeniem lekarskim; 
2) zaistnienia innych szczególnie uzasadnionych okoliczności. 
5. W przypadku negatywnej oceny pracy dyplomowej przez recenzenta, dziekan wyznacza kolejnego 
recenzenta, którego ocena przesądza o dopuszczeniu studenta do egzaminu dyplomowego. 
6. W przypadku niezłożenia pracy dyplomowej i indeksu w terminach określonych zgodnie z ust. 1 i 
ust. 4 albo w przypadku negatywnej oceny pracy dyplomowej, dziekan może orzec o: 
1) powtarzaniu ostatniego okresu rozliczeniowego studiów, zgodnie z przepisem § 21, z 
obowiązkiem powtórnego uczestnictwa w seminarium dyplomowym i jego zaliczenia, albo 
2) skreśleniu z listy studentów. 
 
§ 29. 
1. Egzamin dyplomowy jest składany przed komisją powołaną przez dziekana, w skład której 
wchodzą: przewodniczący – dziekan albo prodziekan bądź inny nauczyciel akademicki wyznaczony 
przez dziekana oraz co najmniej dwóch członków. 
2. Przynajmniej jeden z członków komisji egzaminu dyplomowego magisterskiego posiada tytuł 
naukowy profesora lub stopień naukowy doktora habilitowanego. 
3. Egzamin dyplomowy jest składany w terminie 3 miesięcy od dnia złożenia pracy dyplomowej i 
indeksu. 
 
§ 30. 
1. Egzamin dyplomowy jest egzaminem ustnym. W przypadku egzaminu dyplomowego kończącego 
studia pierwszego stopnia, rada wydziału może postanowić inaczej. 
2. Podczas egzaminu dyplomowego student powinien wykazać się wiedzą z: 
1) przedmiotów studiowanych na danym kierunku; 
2) tematyki pracy dyplomowej. 
3. Po zakończeniu egzaminu dyplomowego komisja ustala ocenę uzyskaną z egzaminu, według skali 
ocen określonej w przepisie § 23 ust. 1. 
4. W przypadkach uzyskania z egzaminu dyplomowego oceny niedostatecznej albo 
nieusprawiedliwionej nieobecności na egzaminie, dziekan wyznacza powtórny ostateczny termin 
egzaminu. 
5. Egzamin dyplomowy może zostać powtórnie przeprowadzony nie wcześniej niż przed upływem 14 
dni i nie później niż w terminie 3 miesięcy od dnia złożenia pierwszego egzaminu. 
6. W przypadku niezdania egzaminu dyplomowego w drugim terminie albo powtórnej 
nieusprawiedliwionej nieobecności na egzaminie dyplomowym, dziekan podejmuje decyzję o 
skreśleniu z listy studentów. 
 11 
 
§ 31. 
1. Za zgodą dziekana, na wniosek studenta lub promotora, może być przeprowadzony otwarty 
egzamin dyplomowy. 
2. Zakres i warunki przygotowywania w języku obcym prac dyplomowych oraz prowadzenia w języku 
obcym egzaminów dyplomowych określa rada wydziału. 
 
§ 32. 
1. Ukończenie studiów następuje po złożeniu z wynikiem pozytywnym egzaminu dyplomowego. 
Absolwent uzyskuje właściwy dla kierunku i specjalności tytuł zawodowy oraz otrzymuje dyplom 
ukończenia studiów. Okres studiów pierwszego stopnia, obejmujący – zgodnie z planem studiów i 
programem kształcenia – studencką praktykę zawodową, może być przedłużony o czas tej praktyki. 
2. Podstawą obliczenia ostatecznego wyniku studiów są: 
1) średnia ocen przewidzianych planem studiów, uzyskanych w ramach zaliczonych semestrów i 
określona w przepisach § 23 ust. 3 i ust. 4; 
2) ocena pracy dyplomowej; 
3) ocena z egzaminu dyplomowego albo średnia arytmetyczna ocen w przypadku składania 
egzaminu dyplomowego w dwóch terminach. 
Ostateczny wynik stanowi suma: 1/2 oceny wymienionej w pkt 1 oraz po 1/4 ocen wymienionych w 
pkt. 2–3. Wynik jest ustalany z dokładnością do dwóch miejsc po przecinku. 
3. Jeśli plan studiów i program kształcenia na kierunku nie przewidują przygotowania pracy 
dyplomowej, podstawą obliczenia ostatecznego wyników studiów są: 
1) średnia ocen przewidzianych planem studiów, uzyskanych w ramach zaliczonych semestrów i 
określona w przepisach § 23 ust. 3 i ust. 4; 
2) ocena z egzaminu dyplomowego albo średnia arytmetyczna ocen w przypadku składania 
egzaminu dyplomowego w dwóch terminach. 
Ostateczny wynik stanowi suma: 1/2 oceny wymienionej w pkt 1 oraz 1/2 oceny wymienionej w pkt 2. 
Wynik jest ustalany z dokładnością do dwóch miejsc po przecinku. 
4. Z przebiegu egzaminu dyplomowego sporządza się protokół obejmujący w szczególności: treść 
zadawanych pytań, oceny za udzielone odpowiedzi, ocenę pracy, ocenę uzyskaną z egzaminu 
dyplomowego, a także ostateczny wynik studiów. 
5. Na dyplomie ukończenia studiów wpisuje się ostateczny wynik studiów, według następującej skali 
ocen. 
Ostateczny wynik 
studiów 
Ocena na dyplomie 
4,50 – 5,00 bardzo dobry 
4,21 – 4,49 dobry plus 
3,71 – 4,20 dobry 
3,21 – 3,70 dostateczny plus 
do 3,20 dostateczny 
 
Rozdział 6. 
Indywidualne plany studiów i programy kształcenia oraz studia międzyobszarowe 
 
§ 33. 
1. Student może, za zgodą dziekana, uczestniczyć w zajęciach wyższych lat studiów. 
2. W przypadkach uzasadnionych szczególną sytuacją życiową studenta, dziekan może, w 
porozumieniu z prowadzącymi zajęcia, wyrazić zgodę na eksternistyczne zaliczanie zajęć. 12 
 
3. Student może, za zgodą dziekana, zostać przeniesiony na kolejny okres rozliczeniowy, po 
wcześniejszym – niż przewidziany w planie studiów – zaliczeniu okresu rozliczeniowego. 
 
§ 34. 
1. Student: 
1) niepełnosprawny; 
2) samodzielnie wychowujący dzieci; 
3) studiujący na dwóch lub więcej kierunkach studiów; 
4) studiujący wybrane przedmioty na innych kierunkach studiów lub specjalnościach; 
5) odbywający część studiów w uczelniach zagranicznych; 
6) w innych szczególnie uzasadnionych przypadkach; 
może, za zgodą dziekana, studiować według indywidualnego planu studiów. W przypadkach 
określonych w pkt. 3–6, dziekan może uzależnić zgodę na studiowanie według indywidualnego planu 
studiów od osiągnięć studenta. 
2. Dziekan określa zasady i tryb realizacji indywidualnego planu studiów na okres nie dłuższy niż 
jeden rok akademicki. 
3. Student, realizując indywidualny plan studiów, uzyskuje zaliczenia i składa egzaminy w terminach 
indywidualnie ustalanych z prowadzącymi zajęcia w granicach danego roku akademickiego. W 
szczególnie uzasadnionych przypadkach, dziekan może, na wniosek studenta, wyrazić zgodę na 
przeniesienie tych terminów na następny rok akademicki lub zwolnić studenta z obowiązku 
uczestnictwa w zajęciach. 
4. Dziekan może cofnąć zgodę, o której mowa w ust. 1, w przypadku naruszenia przez studenta 
określonych zasad realizacji indywidualnego planu studiów lub braku postępów w nauce. 
 
§ 35. 
1. Indywidualny program kształcenia polega na rozszerzeniu zakresu wiedzy w ramach studiowanego 
kierunku lub specjalności albo na zmianie profilu kształcenia, łączeniu dwóch lub więcej specjalności 
w obrębie jednego lub więcej kierunków, a także na udziale studenta w pracach badawczych. 
2. Dziekan, na wniosek studenta, może wyrazić zgodę na studiowanie według indywidualnego 
programu kształcenia pod kierunkiem wybranego przez tego studenta opiekuna naukowego. 
3. Studiowanie według indywidualnego programu kształcenia może nastąpić po zaliczeniu, ze 
szczególnie dobrymi osiągnięciami: 
1) w przypadku jednolitych studiów magisterskich – dwóch pierwszych lat studiów, a wyjątkowo 
pierwszego roku studiów; 
2) w przypadku studiów pierwszego stopnia – pierwszego roku studiów; 
3) w przypadku studiów drugiego stopnia – pierwszego semestru. 
4. Dziekan określa kryteria osiągnięć, o których mowa w ust. 3. 
5. Indywidualny program kształcenia może prowadzić do skrócenia okresu studiów. 
6. Opiekunem naukowym jest nauczyciel akademicki posiadający tytuł naukowy profesora albo 
stopień naukowy doktora habilitowanego. Rada wydziału może upoważnić nauczyciela 
akademickiego posiadającego stopień naukowy doktora do pełnienia funkcji opiekuna naukowego. 
7. Do wniosku o studiowanie według indywidualnego programu kształcenia należy dołączyć projekt 
programu zaakceptowany przez kandydata na opiekuna naukowego oraz jego pisemną zgodę na 
objęcie funkcji opiekuna naukowego. 
8. Opiekun naukowy do dnia 30 września każdego roku przedstawia informację o osiągnięciach 
studenta studiującego według indywidualnego programu kształcenia i ocenę tych osiągnięć. W 
przypadku, gdy student nie uzyskuje zadowalających osiągnięć w nauce, dziekan w porozumieniu z 
opiekunem naukowym cofa zgodę na studiowanie według indywidualnego programu kształcenia. 13 
 
§ 36. 
Do indywidualnych studiów międzyobszarowych, przepisy Regulaminu stosuje się odpowiednio. 
 
Rozdział 7. 
Studiowanie na innym kierunku, wydziale lub uczelni oraz zmiana kierunku lub formy studiów 
 
§ 37. 
1. Student może, za zgodą właściwych dziekanów, zaliczać zajęcia na innych kierunkach i 
specjalnościach. 
2. Student innej uczelni może, za zgodą właściwych dziekanów, zaliczać zajęcia prowadzone na UG. 
 
§ 38. 
1. Student może, za zgodą właściwych dziekanów, zmienić kierunek lub specjalność studiów na UG, 
po zaliczeniu co najmniej pierwszego okresu rozliczeniowego, jeżeli różnice programowe umożliwiają 
jego przyjęcie na przynajmniej drugi okres rozliczeniowy studiów wybranego kierunku lub 
specjalności. 
2. Student ubiegający się o zmianę kierunku lub specjalności studiów powinien spełniać warunki 
przyjęcia na studia na wybranym kierunku lub specjalności, obowiązujące w ostatnio 
przeprowadzanym postępowaniu rekrutacyjnym. 
 
§ 39. 
1. Student może, za zgodą właściwego dziekana, zmienić formę studiów ze stacjonarnych na 
niestacjonarne albo z niestacjonarnych na stacjonarne. 
2. Warunki zmiany formy studiów określa dziekan. 
 
§ 40. 
Student, po uprzednim wypełnieniu wszystkich obowiązków wobec UG może, za zgodą właściwego 
dziekana, przenieść się na inną uczelnię. 
 
§ 41. 
1. Przyjęcie na studia prowadzone przez UG studenta innej uczelni może nastąpić za zgodą dziekana 
wydziału uczelni macierzystej, w przypadku, gdy stan różnic programowych oraz punktów ECTS 
pozwalają na podjęcie studiów co najmniej na drugim okresie rozliczeniowym. 
2. Dziekan właściwego wydziału UG, wyrażając zgodę na przyjęcie na studia, wskazuje semestr, od 
którego nastąpi podjęcie studiów, uwzględniając stan różnic programowych, a także określa termin 
uzupełnienia tych różnic. 
 
Rozdział 8. 
Urlop od zajęć 
 
§ 42. 
1. Dziekan może udzielić studentowi urlopu od zajęć w przypadkach: 
1) długotrwałej choroby; 
2) urodzenia dziecka; 
3) delegowania studenta przez UG poza uczelnię na staż lub w innym podobnym celu; 14 
 
4) powtarzania semestru; 
5) wystąpienia innych szczególnie uzasadnionych okoliczności. 
2. Student powinien złożyć wniosek o urlop niezwłocznie po wystąpieniu okoliczności wymienionych 
w ust. 1. 
3. Urlop jest udzielany na okres jednego semestru lub roku akademickiego (urlop długoterminowy) 
albo na okres krótszy niż czas trwania semestru (urlop krótkoterminowy). 
4. Urlop długoterminowy rozpoczyna się odpowiednio z początkiem semestru lub roku 
akademickiego, po uprzednim zaliczeniu poprzedniego semestru lub roku. Powyższe zastrzeżenie nie 
dotyczy przypadków określonych w ust. 1 pkt. 1–2. 
5. Urlop krótkoterminowy może być udzielony w przypadkach określonych w ust. 1 pkt 3 i pkt 5. 
6. Udzielenie studentowi urlopu na okres miniony, po rozpoczęciu sesji egzaminacyjnej jest 
niedopuszczalne, z wyjątkiem przypadków określonych w ust. 1 pkt. 1–2 i pkt 5. 
7. W toku jednolitych studiów magisterskich student może uzyskać urlop roczny najwyżej dwa razy, a 
w toku studiów pierwszego i drugiego stopnia najwyżej jeden raz, z wyjątkiem urlopu zdrowotnego. 
Łączny czas trwania urlopów udzielonych w toku jednolitych studiów magisterskich nie może być 
dłuższy niż 24 miesiące, a w toku studiów pierwszego i drugiego stopnia – 12 miesięcy. Powyższe 
ograniczenie nie dotyczy urlopu zdrowotnego. 
8. Po powrocie z urlopu zdrowotnego, student jest zobowiązany do przedstawienia zaświadczenia 
lekarskiego potwierdzającego możliwość kontynuowania studiów. 
9. Po powrocie z urlopu, student może zostać zobowiązany do uzupełnienia ewentualnych różnic 
programowych (w przypadku zmiany planu studiów lub programu kształcenia) lub do kontynuowania 
studiów według zatwierdzonego przez dziekana indywidualnego planu studiów. 
10. Udzielenie urlopu długoterminowego przedłuża termin planowego ukończenia studiów. 
 
§ 43. 
W czasie trwania urlopu student może, za zgodą dziekana i na warunkach przez niego określonych, 
brać udział w niektórych zajęciach oraz przystępować do niektórych zaliczeń i egzaminów. 
 
Rozdział 9. 
Skreślenie z listy studentów oraz rezygnacja ze studiów 
 
§ 44. 
1. Skreślenie z listy studentów następuje w przypadkach i na zasadach określonych w przepisach art. 
190 ust. 1 i ust. 2 Ustawy. 
2. O niepodjęciu studiów świadczą: 
1) brak pisemnego potwierdzenia złożenia ślubowania; 
2) nieodebranie indeksu i legitymacji; 
3) nieprzystąpienie do zaliczeń i egzaminów w pierwszym okresie rozliczeniowym. 
Jeżeli stan określony w pkt. 1–3 utrzymuje się do końca pierwszego semestru studiów, dziekan uznaje, 
że osoba wpisana na listę studentów nie podjęła studiów. 
3. Niewypełnienie wszystkich obowiązków przewidzianych planem studiów i programem kształcenia 
w danym okresie rozliczeniowym może być podstawą do stwierdzenia braku postępów w nauce. 
Dziekan stwierdza brak postępów w nauce w szczególności w przypadkach: 
1) niezaliczenia okresu rozliczeniowego w ustalonych ogólnie bądź indywidualnie terminach, w 
tym nieuzyskania wymaganej liczby punktów ECTS; 
2) niezłożenia indeksu w terminie określonym przez dziekana; 
3) niezaliczenia przedmiotu w powtarzanym przez studenta okresie rozliczeniowym; 15 
 
4) negatywnej oceny pracy dyplomowej; 
5) o których mowa w przepisie § 30 ust. 6. 
4. Dziekan stwierdza brak postępów w nauce z własnej inicjatywy lub na wniosek prowadzącego 
zajęcia bądź opiekuna roku (kierunku, specjalności). 
 
§ 45. 
Oświadczenie o rezygnacji ze studiów składa się dziekanowi w formie pisemnej. 
 
Rozdział 10. 
Wznowienie studiów oraz ponowne przyjęcie na studia 
 
§ 46. 
1. Osoba skreślona z listy studentów drugiego lub kolejnych okresów rozliczeniowych może wznowić 
studia na semestrze (roku) nie wyższym niż ten, na którym nastąpiło skreślenie z listy studentów i nie 
wcześniej niż od następnego okresu rozliczeniowego. 
2. Wznowienie studiów może wiązać się z obowiązkiem wyrównania różnic programowych 
spowodowanych zmianą planu studiów lub programu kształcenia. Przy wznowieniu studiów 
związanym z powtarzaniem przedmiotów, stosuje się odpowiednio przepis § 21. 
3. Dziekan może wyrazić zgodę na wznowienie studiów na roku (semestrze) niższym, niż wynikałoby 
to z ust. 1, jeżeli uzna, że od dnia skreślenia nastąpiły zmiany w planie studiów lub programie 
kształcenia bądź postęp wiedzy w danej dziedzinie zdezaktualizował zasób wiedzy, którą 
wnioskodawca uzyskał poprzednio. W takim przypadku, dziekan określa przedmioty, które uznaje za 
zaliczone. Przepis § 25 stosuje się odpowiednio. 
4. Osoba skreślona z listy studentów w związku z karą dyscyplinarną wydalenia z uczelni, może 
ubiegać się o wznowienie studiów nie wcześniej niż po zatarciu ukarania. 
 
§ 47. 
Osoba skreślona z listy studentów w pierwszym okresie rozliczeniowym może ubiegać się o ponowne 
przyjęcie na studia, na ogólnych zasadach i w trybie obowiązującym przy rekrutacji na poszczególne 
kierunki studiów. 
 
Rozdział 11. 
Nagrody i wyróżnienia 
 
§ 48. 
Studentowi wzorowo wypełniającemu obowiązki związane z tokiem studiów i wyróżniającemu się 
osiągnięciami mogą być przyznawane: 
1) nagroda Rektora; 
2) medal UG nadany uchwałą Senatu na wniosek rady wydziału; 
3) pochwała dziekana wpisana do indeksu albo wyrażona w innej formie pisemnej; 
4) inne nagrody i wyróżnienia przyznane przez dziekana; 
5) nagrody ustanawiane przez instytucje państwowe i samorządowe, towarzystwa naukowe, 
organizacje społeczne oraz fundacje. 
 
§ 49. 16 
 
Zasady i tryb przyznawania nagród oraz wyróżnień określają odpowiednio: Senat, Rektor, rada 
wydziału, a także podmioty wymienione w przepisie § 48 pkt 5, w regulaminach obowiązujących dla 
tych nagród. 